<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" href="Billeder/thumbnail.png" type="image/png">
    <title>Møntiggørelsen</title>
    <link rel="stylesheet" href="style.css">
</head>
<body>

    <nav class="navbar">
        <ul class="nav-links">
            <li><a href="Money Maladies: Introduction.html">MONEY MALADIES</a></li>
            <li><a href="Front Page (CBDC).html">DIGITALE CENTRALBANKPENGE</a></li>
            <li><a href="møntiggørelsen.html">MØNTIGGØRELSEN</a></li>
        </ul>
    </nav>

    <div class="container">
        <div class="content-box"></div>
        <h1 class="home-title">HVAD ER AKTIER?</h1>
        <p>

        <p>
            Liberalismens fader – ikke Daddy Vanopslagh, men John Locke – var aktionær i Royal African Company, et kolonialt handelsselskab, der i 1672 fik monopol på Englands transatlantiske slavehandel. Det var en god forretning. Locke modtog således 10 pct. i udbyttebetaling om året for sin aktiebeholdning, et udbytte, der i vid udstrækning var skabt på baggrund af slavegjorte afrikanere. Menneskets naturlige frihed – og retten til egen krop – var åbenbart ikke ukrænkelig, når den var på tværs af en god forretning.
        </p>

        <p>
            70 år forinden – i 1602 – var verdens første moderne aktieselskab blevet oprettet, nemlig det nederlandske Ostindiske Kompagni. En selskabsstruktur, der gjorde det muligt at rejse kapital fra en bred vifte af investorer. Det benyttede selskabet til at finansiere slavegørelse og handel med mennesker. 
        </p>

        <p>
            Mens slaveriet mange steder er ophørt, er den her selskabsstruktur, som engang understøttede det, vidt udbredt. Aktionærerne, ja, de scorer stadig en arbejdsfri indtægt på andre folks slid og slæb. Eller løn-slaveri, som den tidligere leder af den amerikanske arbejderbevægelse, Thomas Skidmore, ville kalde det. 
        </p>

        <p>
            Og mens arbejdernes reallønninger stagnerer, tilraner aktionærerne sig en stadig større andel af den profit, arbejderne skaber. I perioden fra 2020 til 2023 steg udbyttebetalinger med hele 45 pct., mens arbejdernes lønninger kun steg med 3 pct. 
        </p>

        <p>
            Men hvorfor er det egentlig, at lønninger ofres på aktionærens alter? For at kunne svare på det spørgsmål må vi begynde fra bunden, nemlig med spørgsmålet: Hvad er en aktie?
        </p>

        <h3>KAPITALJAGT</h3>

        <p>
            En aktie er en type værdipapir eller finansieringsinstrument, der giver indehaveren ejerandel i en virksomhed. De udstedes typisk via såkaldte emissioner, hvor virksomheder, der ønsker at rejse kapital, sælger dem til profitbegærlige investorer, fx en pensionsfond. Det tillader en virksomhed, lad os sige Lockheed Martin, at finansiere et nyt produktionsanlæg til fremstilling af hypersoniske overvågningsfly, vel at mærke uden at optage gæld. I modydelse får pensionsfonden ejerandel i selskabet.
        </p>

        <p>
            Afhængig af aktietypen vil investorens rettigheder variere. Der er almindeligvis to typer, hvoraf den ene giver stemmeret og adgang til udbytte – det vil sige virksomhedens overskud – mens den anden giver fortrinsret til udbytte, men er uden stemmeret. De kaldes henholdsvis A- og B-aktier. Eller stam- og præferenceaktier. 
        </p>
        
        <p>
            Virksomhedernes salg af aktier foregår via det, man kalder det primære marked, hvor investeringsbanker typisk spiller en central rolle som underwriter, på dansk kaldet tegningsgarant. En underwriter forestår salget af de nyudstedte aktier ved at prissætte, markedsføre og sælge dem til et netværk af professionelle investorer. Samtidig vil underwriteren typisk forpligte sig til at købe de aktier, der ikke bliver solgt – en såkaldt firm commitment underwriting – hvormed virksomheden garanteres at rejse den ønskede mængde kapital.
        </p>

        <h3>KLOKKERNE RINGER</h3>
        <p>
            Hvis man har fulgt med i den seneste sæson af HBO’s hit-serie Industry, kender man nok allerede en smule til underwriting-tjansen. Her følger man folkene fra investeringsbanken Pierpoint, der i rollen som underwriter – og med alskens narko i blodet – bistår energiselskabet Lumi med at blive børsnoteret, hvad man også kalder en Initial Public Offering (IPO). En børsnotering indebærer, at en virksomheds aktier bliver gjort tilgængelige for handel på en offentlig børs, som fx Københavns Fondsbørs - eller NASDAQ Copenhagen, som den i virkeligheden hedder. 
        </p>

        <p>
            Når en virksomhed ringer med klokken – en ceremoniel handling, der markerer første handelsdag – kan investorer begynde at handle aktier med hinanden. Det kalder man det sekundære marked. 
        </p>

        <p>
            I det sekundære marked kan Lars Løkke fx købe en Lockheed Martin-aktie af pensionsfonden. Det betyder derfor også, at virksomheden ikke tjener penge på salget. Det gør pensionsfonden. Det er således eksisterende aktier, vi køber, når vi handler på Nordnet, og altså ikke nyudstedte af slagsen. 
        </p>

        <p>
            Mens virksomheder ikke benytter det sekundære marked til at rejse kapital, kan de drage nytte af det på andre måder. Én måde er gennem kursstigninger. Såfremt aktien er eftertragtet, vil markedsprisen stige. Og det betyder, at det bliver lettere og billigere for virksomheden at rejse kapital gennem fremtidige emissioner. 
        </p>

        <p>
            Det sekundære marked er også gunstigt for investorerne. Det giver dem nemlig mulighed for at realisere eventuelle kursgevinster, eller blot skille sig af med aktien, hvis de ikke længere ønsker at holde den. Man snakker i den henseende om markedslikviditet – eller omsættelighed, som økonomen Harald Moulton kalder det – der betegner muligheden for hurtigt og uden betydelige tab at kunne omsætte aktien til cool cash. Og vice versa.
        </p>

        <h3>ET KANNIBALISTISK RITUAL</h3>

        <p>
            Markedslikviditet er en grundpille i et moderne finansielt system, hvor investorer forventer at kunne justere deres investeringsporteføljer i lyset af skiftende markedsforhold. Og hvor kortsigtede finansielle afkast er i højsædet.
        </p>

        <p>
            Mens investorer i efterkrigstiden i gennemsnit holdt aktier i seks til syv år, er ejerskabsperioden i dag reduceret til blot 9 måneder. Tålmodighed er tilsyneladende ikke en dyd blandt den nye generation af investorer … eller spekulanter, som investeringsveteranen Benjamin Graham nok ville stemple dem. 
        </p>

        <p>
            Investorernes strukturelle fokus på hurtige gevinster har sat sit aftryk på virksomhedernes strategiske prioriteringer, hvor røgt og pleje af aktionærernes profit-ønsker ofte tager forrang. Op mod 90 pct. af virksomhedernes overskud tilfalder således aktionærerne, enten i form af udbyttebetalinger eller tilbagekøbsprogrammer.
        </p>

        <p>
            Tilbagekøbsprogrammer betegner virksomheders køb af egne aktier via det sekundære marked, hvad Charlie Munger – tidligere vicepræsident for konglomeratet Berkshire Hathaway – kalder et kannibalistisk ritual. Idéen med den her virksomheds-kannibalisme er dels at presse aktiekursen op, og dels at reducere mængden af aktier i omløb. 
        </p>

        <p>
            Når mængden af udestående aktier falder, vil overskuddet – i form af udbyttebetalinger – blive fordelt blandt en mindre aktiebestand; kagen skæres i færre, men større stykker. Det betyder, at indtjeningen per aktie, eller Earning-per-Share (EPS), alt andet lige stiger. Det er selvfølgelig fedt for investorerne, men også for ledelsen, der typisk er kontraktuelt berettiget til en bonus, når EPS-tallet er højt.
        </p>

        <h3>VERDENS DUMMESTE IDÉ</h3>

        <p>
            Investorernes benhårde afkastkrav har lagt mange virksomheder i en slags spændetrøje. Ifølge en rundspørge foretaget af tre økonomer, mener næsten 80 pct. af adspurgte ledere, at de må tilsidesætte virksomhedernes langsigtede ve og vel til fordel for aktionærernes kortsigtede profitønsker. Det betyder som nævnt, at eventuelle overskud tilfalder aktionærerne, mens innovation, produktudvikling og lønninger stagnerer.
        </p>

        <p>
            Den her kulturelle og strukturelle opprioritering af aktionærer kaldes shareholder-kapitalisme. Den fik medvind i 1970'erne, da Chicago-økonomen Milton Friedman publicerede en artikel i The New York Times, hvori han plæderede for, at virksomhedernes sociale ansvar er at "tilfredsstille aktionærerne”. 
        </p>

        <p>
            Friedmans forretningsetik blev senere forfinet og propageret af fagfællerne Michael Jensen og Dean William Meckling, der i en forskningsartikel argumenterede for, at virksomhedernes fornemste opgave er at maksimere aktionærernes afkast. En idé, som den tidligere CEO af General Electric, Jack Welch, imidlertid har kaldt for “verdens dummeste”. 
        </p>

        <p>
            Og idéen er jo egentlig også dum. Hvorfor bør en virksomhed gøre selvskade ved at træffe beslutninger, der ikke gavner både den selv og dens interessenter på lang sigt? Og hvorfor skal den ikke tage hensyn til arbejdere, lokalsamfund eller miljø, men kun forpligte sig til at maksimere afkastet for aktionærer?
        </p>

        <p>
            Bil-mogulen Henry Ford prædikede en holistisk forretningsfilosofi – hvad vi i dag kender som stakeholder-kapitalisme – hvor virksomheder bør “gøre så meget godt som muligt, overalt, for alle … Og i øvrigt tjene penge”. Den tilskriver virksomheder et ansvar over for alle deres interessenter, både medarbejdere, kunder, partnere, lokalsamfund, natur og ja, aktionærer. Og hvis Jack Welch ellers har ret, må den her idé jo nødvendigvis være bedre end idéen om, at virksomheder skal maksimere afkastet for investorerne.
        </p>

        <p>
            Stakeholder-kapitalismen ser da også ud til at have fundet grobund i erhvervslivet, hvor blandt andre Larry Fink, topchef for verdens største kapitalforvalter, BlackRock, lovpriser den. Men ikke helt af de grunde, man nok havde håbet. 
        </p>

        <p>
            Fink ser nemlig stakeholder-kapitalisme som et middel til at maksimere aktionærernes afkast. Som han bl.a. skriver, “fokuserer vi ikke på bæredygtighed, fordi vi er miljøforkæmpere, men fordi vi er kapitalister”. Altså den type, der jagter profit. 
        </p>

        <p>
            Det lader altså til, at arbejdere, samfund og natur endnu engang må vige pladsen for kapitalejernes interesser. 
        </p>
        


        <div class="arrow-container">
            <a href="index.html" class="arrow-link">
                <span class="arrow left-arrow">←</span>
            </a>
            <a href="An Accounting View of Money.html" class="arrow-link">
                <span class="arrow right-arrow">→</span>
            </a>
        </div>        
         
         
       <!-- Comments Section -->
       <div class="comments-section">
        <form id="comment-form">
            <input type="text" id="name" placeholder="Your Name" required><br><br>
            <textarea id="comment" placeholder="Your Comment" rows="5" required></textarea><br><br>
            <button type="submit">Submit Comment</button>
        </form>
        <div id="comments-container"></div>
    </div>
</div>

<!-- JavaScript -->
<script>
    document.addEventListener("DOMContentLoaded", function () {
        const commentForm = document.getElementById('comment-form');
        const commentsContainer = document.getElementById('comments-container');

        function createComment(name, text) {
            const commentDiv = document.createElement('div');
            commentDiv.classList.add('comment-box');

            commentDiv.innerHTML = `
                <strong>${name}</strong>
                <p>${text}</p>
                <span class="reply-btn">Reply</span>
                <div class="reply-container"></div>
            `;

            commentDiv.querySelector('.reply-btn').onclick = function () {
                if (commentDiv.querySelector('.reply-form')) return;

                const replyForm = document.createElement('form');
                replyForm.classList.add('reply-form');
                replyForm.innerHTML = `
                    <input type="text" placeholder="Your Name" required><br><br>
                    <textarea placeholder="Your Reply" rows="3" required></textarea><br><br>
                    <button type="submit">Submit Reply</button>
                `;

                commentDiv.appendChild(replyForm);

                replyForm.onsubmit = function (e) {
                    e.preventDefault();
                    const replyName = replyForm.querySelector('input').value;
                    const replyText = replyForm.querySelector('textarea').value;

                    commentDiv.querySelector('.reply-container').appendChild(createComment(replyName, replyText));
                    replyForm.remove();
                };
            };

            return commentDiv;
        }

        commentForm.onsubmit = function (e) {
            e.preventDefault();
            const name = document.getElementById('name').value;
            const comment = document.getElementById('comment').value;

            commentsContainer.prepend(createComment(name, comment));
            commentForm.reset();
        };
    });
</script>
        
</body>
</html>
