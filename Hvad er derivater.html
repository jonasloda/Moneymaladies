<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" href="Billeder/thumbnail.png" type="image/png">
    <title>Møntiggørelsen</title>
    <link rel="stylesheet" href="style.css">
</head>
<body>

    <nav class="navbar">
        <ul class="nav-links">
            <li><a href="Money Maladies: Introduction.html">MONEY MALADIES</a></li>
            <li><a href="Front Page (CBDC).html">DIGITALE CENTRALBANKPENGE</a></li>
            <li><a href="møntiggørelsen.html">MØNTIGGØRELSEN</a></li>
        </ul>
    </nav>

    <div class="container">
        <div class="content-box"></div>
        <h1 class="home-title">HVAD ER DERIVATER?</h1>
        <p>

        <p>
            Hedgefonden Long-Term Capital Management (LTCM) kollapsede i 1998, efter bl.a. at have brugt derivater til at spekulere i statsobligationer. Hvis ikke det var for en storstilet redningsaktion orkestreret af den amerikanske centralbank i samarbejde med pengeinstitutter på Wall Street, havde fonden – der havde to nobelprisvindende økonomer i bestyrelsen – trukket det globale finanssystem med sig i faldet.
        </p>

        <p>
            Hedgefondens sammenbrud var en kraftig advarsel om den risiko, der er ved at bruge derivater. En risiko, som investeringstroldmanden Warren Buffet betonede, da han i en årsrapport for det amerikanske holdingselskab Berkshire Hathaway i 2002 skrev, at derivater er “finansielle masseødelæggelsesvåben”.
        </p>

        <p>
            I dag er derivatmarkedet verdens suverænt største marked med en anslået værdi på næsten 1 billiard dollars, altså mange tusinde billioner kroner. Et derivat er en slags finansiel kontrakt, man kan bruge til at forsikre sig mod – eller spekulere i – udsving i markedsøkonomien. Hvad vil det sige? Og hvordan kan de udgøre en trussel mod finansiel stabilitet? Som led i det svar begynder vi i det antikke Grækenland, hvor en slags proto-derivater blev brugt til at spekulere i oliven.
        </p>

        <h3>OLDTIDS-GAMBLING</h3>

        <p>
            I bogen Politik beretter Aristoteles om Thales fra Milet, der i vinterhalvåret for mere end 2.500 år siden – ved hjælp af sin viden om vind og vejr – forudså, at den forestående sommer ville blive en særligt god sæson for olivenhøst. I god tid, mens efterspørgslen stadig var lav, indgik han derfor aftaler med samtlige ejere af olivenpressere i området, der gav ham eksklusiv brugsret til presserne i høstsæsonen mod et forudbetalt beløb. Da høsten så kom, og presserne blev en mangelvare, videresolgte han retten til en høj pris. Det betød, at han kunne indkassere en stor sum penge, nemlig forskellen mellem den lave pris, han selv havde betalt, og den høje pris, han opkrævede –  hvad man i finanslingo kalder et spread.
        </p>

        <p>
            Thales tjente ikke alene en masse penge på den risikobehæftede forretning, men blev også verdens vel nok første forward-trader. Forward-kontrakter – eller futures, som de kaldes, når de er standardiserede og handles på børser – er bindende aftaler mellem to parter om at købe eller sælge et aktiv til en aftalt pris, kaldet aftalekurs, på et bestemt tidspunkt i fremtiden. I det her tilfælde altså olivenpressere, eller snarere retten til at bruge dem. Men hvor Thales betalte up-front, sker betalingen i moderne forward-kontrakter normalt ved kontraktens udløb.
        </p>

        <p>
            Hypotetisk kunne det fx være, at Kohberg, der skal bage en masse boller, indgår en forward-kontrakt med en landmand om at købe 5 tons hvede til en fast pris pr. ton med levering om seks måneder. Forward-kontrakten binder både Kohberg og landmanden til handlen, men betalingen finder altså først sted ved levering.
        </p>
        
        <p>
            For Kohberg handler det om at fastlåse prisen på hvede, så man ikke skal bekymre sig om prisstigninger og samtidig kan budgettere produktionsomkostningerne. For landmanden gælder det omvendt om at kunne afsætte sit korn til en fast pris uden at skulle bekymre sig om prisfald. Begge parter har altså til formål at skærme sig mod prisudsving i fremtiden, der kan svække fortjenesten. Den praksis kalder man hedging.
        </p>

        <p>
            Mens virksomheder altså bruger forward-kontrakter til at gardere sig mod usikkerhed, findes der omvendt spekulanter – som fx Thales – der forsøger at kapitalisere på den. Spekulanter påtager sig netop den risiko, som producenter og aftagere forsøger at undslippe, og satser på at kunne sælge kontrakterne videre eller levere varen med gevinst, hvis prisen på det underliggende aktiv ellers udvikler sig til deres fordel. På den måde består forward-markedet af to typer aktører: nemlig dem, der sikrer sig mod prisudsving, kaldet hedgers, og dem, der spekulerer i prisudviklingen, kaldet spekulanter. 
        </p>

        <h3>OLIEKRISE</h3>
        <p>
            Selvom virksomheder forsøger at fjerne prisrisici gennem forward-kontrakter, lykkes de aldrig helt med det. Overvej blot, hvordan Kohberg – hvis prisen på hvede falder, efter de har underskrevet deres kontrakt – kan ende med at betale mere for hvede end konkurrenten, der i stedet køber til den aktuelle og lavere markedspris. Det vil betyde, at Kohbergs produktionsomkostninger bliver højere end konkurrentens, og at både konkurrenceevne og markedsandel derfor risikerer at svækkes. 
        </p>

        <p>
            Netop den form for prisrisiko materialiserede sig under corona-pandemien, hvor mange flyselskaber havde sikret sig mod stigende brændstofpriser gennem forward- og futures-kontrakter. Da olieefterspørgslen og dermed -priserne imidlertid faldt som følge af den globale nedlukning, stod selskaberne pludselig med forpligtelser til at købe brændstof til en pris, der var betydeligt højere end markedsprisen. Det betød, at værdien af kontrakterne blev forringet, og at europæiske luftfartsselskaber dermed led tab for næsten 7 mia. dollars.
        </p>

        <p>
            I samme periode blev oliepriserne desuden kortvarigt negative, hvor man altså betalte folk og virksomheder for at købe olie. Og det kunne ligeledes tilskrives brugen af forward- og futures-kontrakter. Indehavere af kontrakterne var nemlig forpligtede til fysisk at modtage og opbevare olie ved kontraktens udløb. Faldet i olieforbruget betød imidlertid, at lagerrummene var blevet overfyldte, hvilket gjorde det dyrt og vanskeligt at finde opbevaringsmuligheder. Derfor valgte hedgers og spekulanter panisk at betale andre for at overtage købs- og opbevaringsforpligtelserne.
        </p>

        <p>
            Eksemplerne viser, at det ikke er risikofrit at hedge sine produktionsomkostninger gennem forward-kontrakter. Men der findes dog alternativer, som fx optioner. Optioner giver indehaveren retten – men netop ikke pligten – til at købe (call-option) eller sælge (put-option) et aktiv til en forudbestemt pris på eller inden en bestemt dato.
        </p>

        <p>
            Kohberg kan fx købe en call-option på hvede, der giver dem retten, men altså ikke pligten, til at købe hvede til en fast pris om seks måneder. Hvis markedsprisen stiger, kan Kohberg benytte optionen og dermed undgå stigende produktionsomkostninger. Hvis markedsprisen omvendt falder, kan Kohberg vælge at købe til markedsprisen og dermed bevare sin konkurrenceevne. 
        </p>

        <p>
            På den måde fungerer optioner lidt som en forsikring, hvor optionsholderen – i det her tilfælde Kohberg – betaler en præmie til optionsudstederen – fx en bank – for retten til at købe hvede til en bestemt pris engang i fremtiden. Præmiens størrelse beregnes typisk via Black-Scholes-formlen, den vel nok mest benyttede formel i finans, der blev udformet af økonomerne i LTCM. Den tager højde for bl.a. aktivets nuværende værdi, aftalekurs, løbetid, den risikofrie rente (som er en slags diskonteringsrente) og forventet prisvolatilitet på aktivet.
        </p>

        <h3>EN RISIKABEL FORRETNING</h3>

        <p>
            Forward-kontrakter, futures og call- og put-optioner er alle eksempler på det, man kalder derivater. Derivater er en fællesbetegnelse for finansielle kontrakter, hvor værdien af kontrakten afspejler værdien af et underliggende aktiv. Det kan være alt fra aktier og råvarer til valutaer og renter. 
        </p>

        <p>
            Men der findes også andre derivattyper, som fx rente- og valutaswaps og MBS’er. Vi har tidligere skrevet om den sidste, der var med til at destabilisere det globale finanssystem i 00’erne. En anden type derivat, der også indtog en særlig rolle i den forbindelse, er såkaldte Credit Default Swaps eller CDS’er.
        </p>

        <p>
            En CDS er en slags forsikring mod, at en låntager misligholder sin gæld. Med en CDS kan en långiver – det vil sige en investor, der ejer en obligation – sikre sig mod tab. Hvis låntager – typisk et land, en virksomhed eller boligejer – ikke efterkommer sine betalingsforpligtelser, vil CDS-udstederen således dække både det tabte lånebeløb og rentebetalinger. I modydelse betaler investoren løbende en slags forsikringspræmie. 
        </p>

        <p>
            I dag er værdien af det globale CDS-marked 14 billioner dollars. Det er en brøkdel af markedets størrelse i 2007, hvor udestående CDS-kontrakter havde en samlet værdi på 61,2 billioner dollars. MBS-investorer (men også spekulanter) benyttede dengang CDS’er til at dække sig mod risikoen for (eller spekulere i), at boligejerne ikke kunne betale deres lån. 
        </p>

        <p>
            På den modsatte side af de her kontrakter fandt man typisk store forsikringsselskaber som AIG eller investeringsbanker som Lehman Brothers, der op mod finanskrisen modtog løbende præmier for at påtage sig kreditrisiko. Og det ville jo selvfølgelig have været god forretning, hvis boligejerne ellers kunne afdrage på deres lån og betale renter. Det kunne de som bekendt ikke. De to virksomheder endte derfor med at skulle betale henholdsvis 30 mia. dollars og 5,2 mia. dollars i ‘forsikringssummer’, hvilket samtidig betød, at AIG måtte statsreddes, mens Lehman Brothers blev begæret konkurs.
        </p>
        
        <h3>FREMTIDEN ER USIKKER</h3>

        <p>
            Selvom derivater ofte bruges som et middel til at håndtere risiko, er det altså aldrig sådan, at risikoen forsvinder. Den skifter bare hænder. Eller det forledes vi i hvert fald til at tro. I virkeligheden er det nok snarere sådan, at derivat-køberen altid selv beholder en del af den.
        </p>

        <p>
            For selvom man har afdækket diverse risici gennem derivater, vil der altid være en risiko for, at modparten i derivatkontrakten ikke indfrier sine forpligtelser, hvad man kalder, ja, modpartsrisiko. Det så vi med AIG. Og selvom AIG nuvel endte med at betale det fulde beløb til CDS-ejerne, var det jo altså kun, fordi staten trådte til. Men hvad sker der, når staten ikke står klar til at hjælpe? 
        </p>

        <p>
            Gennem de seneste måneder er usikkerheden omkring amerikanske statsobligationer steget, og flere investorer har købt CDS’er på netop disse papirer for at gardere sig mod risikoen for betalingsstandsning. Altså en situation, hvor selv den amerikanske stat ikke kan betale sine renter og afdrag. Men hvis den amerikanske stat misligholder sine betalinger, er det svært at forestille sig, at globale finansmarkeder ville være upåvirkede, og at de banker og forsikringsselskaber, der har udstedt CDS’erne, ikke selv vil komme i problemer. 
        </p>

        <p>
            Derivater kan altså aldrig gardere os mod den fundamentale usikkerhed, der er om fremtiden. De kan nok snarere give os et håb om og tro på, at vi er forsikrede. Og det kan skabe moralfare – eller såkaldt moral hazard – hvor den forsikrede part bliver mindre påpasselig, hvad vi netop så op til finanskrisen. Stik mod hensigten kan derivater altså netop være med til at skabe nogle af de risici, de er sat i verden for at skærme os mod.
        </p>

        <div class="arrow-container">
            <a href="index.html" class="arrow-link">
                <span class="arrow left-arrow">←</span>
            </a>
            <a href="An Accounting View of Money.html" class="arrow-link">
                <span class="arrow right-arrow">→</span>
            </a>
        </div>        
         
         
       <!-- Comments Section -->
       <div class="comments-section">
        <form id="comment-form">
            <input type="text" id="name" placeholder="Your Name" required><br><br>
            <textarea id="comment" placeholder="Your Comment" rows="5" required></textarea><br><br>
            <button type="submit">Submit Comment</button>
        </form>
        <div id="comments-container"></div>
    </div>
</div>

<!-- JavaScript -->
<script>
    document.addEventListener("DOMContentLoaded", function () {
        const commentForm = document.getElementById('comment-form');
        const commentsContainer = document.getElementById('comments-container');

        function createComment(name, text) {
            const commentDiv = document.createElement('div');
            commentDiv.classList.add('comment-box');

            commentDiv.innerHTML = `
                <strong>${name}</strong>
                <p>${text}</p>
                <span class="reply-btn">Reply</span>
                <div class="reply-container"></div>
            `;

            commentDiv.querySelector('.reply-btn').onclick = function () {
                if (commentDiv.querySelector('.reply-form')) return;

                const replyForm = document.createElement('form');
                replyForm.classList.add('reply-form');
                replyForm.innerHTML = `
                    <input type="text" placeholder="Your Name" required><br><br>
                    <textarea placeholder="Your Reply" rows="3" required></textarea><br><br>
                    <button type="submit">Submit Reply</button>
                `;

                commentDiv.appendChild(replyForm);

                replyForm.onsubmit = function (e) {
                    e.preventDefault();
                    const replyName = replyForm.querySelector('input').value;
                    const replyText = replyForm.querySelector('textarea').value;

                    commentDiv.querySelector('.reply-container').appendChild(createComment(replyName, replyText));
                    replyForm.remove();
                };
            };

            return commentDiv;
        }

        commentForm.onsubmit = function (e) {
            e.preventDefault();
            const name = document.getElementById('name').value;
            const comment = document.getElementById('comment').value;

            commentsContainer.prepend(createComment(name, comment));
            commentForm.reset();
        };
    });
</script>
        
</body>
</html>
