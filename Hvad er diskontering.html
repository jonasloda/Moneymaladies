<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="icon" href="Billeder/thumbnail.png" type="image/png">
    <title>Møntiggørelsen</title>
    <link rel="stylesheet" href="style.css">
</head>
<body>

    <nav class="navbar">
        <ul class="nav-links">
            <li><a href="index.html">MONEY MALADIES</a></li>
            <li><a href="front-page-cbdc.html">DIGITALE CENTRALBANKPENGE</a></li>
            <li><a href="møntiggørelsen.html">MØNTIGGØRELSEN</a></li>
        </ul>
    </nav>

    <div class="container">
        <div class="content-box"></div>
        <h1 class="home-title">HVAD ER DISKONTERING?</h1>
        <p>

        <p>
            Vores forfædre troede, at der ved foden af verdenstræet Yggdrasil sad tre såkaldte norner, eller gudinder – Urd, Verdande og Skuld – der, som inkarnationer af fortid, nutid og fremtid, spandt menneskets skæbnetråd.
        </p>

        <p>
            I dag er vi blevet klogere. Eller måske ikke helt. For mens nordisk religion er visnet bort, er en ny tro blomstret frem. Den hedder diskontering. Ligesom myten om de tre norner rummer den sin egen fortælling om fortid, nutid og fremtid. Og om træer.
        </p>

        <p>
            Det er imidlertid de færreste, der ved hvad diskontering er. Men det gør økonomer. De fortæller os, at det er en metode til at beregne nutidsværdien af et aktiv. Som et slags orakel, der slår bro mellem fremtid og nutid, bruger de den til at bestemme, hvad de skal investere i. Og hvad de skal holde sig fra.
        </p>

        <p>
            I ministerier, pensionsselskaber og virksomheder dyrkes den fanatisk. Og med den konsekvens, at innovation dør, mens klimakrisen risikerer at blive underprioriteret, fordi vi ikke tillægger fremtidige gevinster og risici tilstrækkelig værdi i dag. På den måde er øko-norner – diskonteringens disciple – med til at forme vores allesammens skæbner.
        </p>

        <p>
            Hvis vi vil forstå, hvordan det foregår, og samtidig blive klogere på den her nyreligion, må vi vende blikket mod Martin Faustmann, en skovfoged og finansprofet, der for mere end 150 år siden fik en åbenbaring.
        </p>

        <h3>TILBAGE TIL NUTIDEN</h3>

        <p>
            Da man i 1840’erne påbød skovfogeder i Centraltyskland at overdrage dele af skovområder til landmænd, satte det skub i en debat om skovjord: Hvad var den værd?
        </p>

        <p>
            En dengang 27-årig Martin Faustmann havde svaret. Som enhver anden dygtig økonom kondenserede han det til matematiske termer:
        </p>
        
        <p>
            K repræsenterer her aktivets nutidsværdi, I er nettoindtægter, t er intervallet mellem indtægter, og r er diskonteringsrenten. Nuvel, det er en smule forsimplet udgave af den såkaldte Faustmann-formel, men for alle os, der skyr algebra, går det an.
        </p>

        <p>
            For at beregne jordens nutidsværdi, K, må vi først bestemme de fremtidige nettoindtægter for jorden, I, det vil sige indtægter fratrukket udgifter. Hvis jorden, som det er tilfældet her, bliver brugt til at dyrke skov, vil nettoindtægten bestå af indtægter fra salg af træ minus omkostninger til genplantning og vedligeholdelse.
        </p>

        <p>
            Vi kan imidlertid ikke vide, hvad nettoindtægten bliver næste år. Eller året efter. Men vi ved, hvad den var sidste år. Og året før. Det betyder, at vi kan ekstrapolere; vi kan forme vores forventninger til fremtiden med afsæt i fortiden.
        </p>

        <p>
            Lad os fx antage, at vi hvert femte år, hen over de sidste 50 år, har fældet og solgt ét egetræ, og at hvert træ har indbragt os 10.000 kr, iberegnet udgifter. Hvis vi fremskriver resultaterne, kan vi forvente, at vi hvert femte år kan fælde og sælge ét træ. Og at hvert træ indbringer os 10.000 kr.
        </p>

        <p>
            Vi kan derfor føje 10.000 kr. til tælleren:
        </p>

        <p>
            Da vi samtidig forventer, at de 10.000 kr. ruller ind på bankbogen i intervaller af fem år, kan vi opløfte r i femte potens:
        </p>

        <p>
            Så langt, så godt. Nu mangler vi bare at finde diskonteringsrenten, r. Diskonteringsrenten tager højde for det, man kalder tidsværdi, der er idéen om, at penge er mere værd i dag end i morgen. Det skyldes dels, at penge – via inflation – mister købekraft, og dels, at penge avler penge. Jeg kan fx købe obligationer for 5.000 kr. i dag, der giver et afkast på 5 pct. om året. Hvis jeg løbende geninvesterer renteindtægterne – eksempelvis ved at købe flere obligationer – vil jeg have 6.381 kr. om fem år. 
        </p>

        <p>
            Nå, men lad os bare antage, at diskonteringsrenten er 5 pct., altså at jeg kunne have investeret mine penge andetsteds og modtaget 5 pct. årligt. Vi kan på den baggrund skrive 0.05 i nævneren:
        </p>

        <p>
            Done! Nu mangler vi bare at taste det ind på lommeregneren. Den siger 36.195. Med hjælp fra Faustmann-formlen har vi altså bestemt skovjordens værdi til at være 36.195 kr. 
        </p>

        <h3>SANDSIGERSKE ELLER CHARLATAN?</h3>
        <p>
            I dag er diskontering en slags rituel praksis, der dyrkes i både erhvervslivet og den offentlige sektor. Alt kan og bliver diskonteret. I hvert fald alt, der har en forventet indtægtsstrøm. Det inkluderer menneskers liv, uddannelse, underholdning, natur, krig, musik, infrastruktur, byggeri, medicin, forskning, klima, religion … ja, alt.
        </p>

        <p>
            Diskonteringsritualet er populært, fordi det tillader økonomer at få et glimt af et aktivs fremtidige indtægtsstrømme og på den baggrund bestemme, om aktivet er investeringsværdigt. Som Financial Times bemærker: “Det er muligt at se ind i fremtiden. Alt, du behøver, er et regneark”.
        </p>

        <p>
            Men er økonomer ret beset slipseklædte spåmænd? Selvfølgelig ikke. Deres spådomme slår da også fejl. Gang på gang. Som Bichler og Nitzan derfor pointerer, har økonomer pålagt sig selv den umulige opgave at løse en ligning med tre ubekendte, K, I og r; de kender hverken aktivets nutidsværdi eller fremtidige indtægter, renter og afkastmuligheder.
        </p>

        <p>
            I det lys virker det nok en smule dumt, at vi outsourcer de fleste investeringsbeslutninger til øko-norner. Det er det også. Særligt fordi deres brug af diskontering betyder, at vi systematisk underinvesterer i fremtiden.
        </p>

        <h3>NÆRSYNEDE ØKONOMER</h3>

        <p>
            Diskonteringsritualet indebærer, at vi opprioriterer investeringer, der giver et hurtigt afkast. På den måde skaber det en slags strukturel nærsynethed, hvor vi helt bogstaveligt devaluerer fremtiden, hvad nogle kritikere kalder “nutidens tyranni”.
        </p>

        <p>
            For at se hvorfor, behøver vi blot at foretage nogle små ændringer i eksemplet fra før. Lad os fx antage, at vi i stedet for at plante egetræer, planter rødgran. Ti rødgran kan sælges om året til en samlet værdi af 2.000 kr., iberegnet udgifter. Det betyder, at vi efter 5 år har en nettoindtægt på 10.000 kr., det samme beløb som i eksemplet med egetræer. Men er nutidsværdien den samme? Nej, nutidsværdien for skoven med rødgran er 40.000 kr., altså næsten 4.000 kr. mere end egetræskoven. Det er den, fordi rødgranskoven årligt giver et afkast, der kan geninvesteres.
        </p>

        <p>
            Vi tilægger på den måde rødgranskove højere værdi end egetræsskove, uagtet at egetræskove måtte være bedre for biodiversitet og klima. Og tilmed give samme afkast.
        </p>

        <p>
            Tyranniets fangarme strækker sig også ind i klimadebatten, hvor blandt andre William Nordhaus, en tidligere nobelprisvinder i økonomi, bruger diskontering til at bestemme nutidsværdien af fremtidige omkostninger ved klimaforandringer (ja, man kan også diskontere omkostninger). Med en diskonteringsrente på 5,5 pct. anslår han, at klimaødelæggelser, der om 100 år vil koste os 1.000 dollars, har en nutidsværdi på -4,7 dollars. Det betyder i lægmandstermer, at fremtidige klimaskader er økonomisk ubetydelige i dag, hvorfor vi knap behøver at handle på dem.
        </p>

        <p>
            For mange ikke-økonomer virker ræsonnementet nok en smule arbitrært. Hvorfor skal vi fx diskontere med 5.5 pct? Kunne vi ikke lige så godt diskontere med 1,4 pct? Det er netop det, økonomen Nicholas Stern gør. Og med den konsekvens, at nutidsværdien af fremtidige klimaskader pludselig bliver -249 dollars, altså mere end 50 gange højere end Nordhaus’ estimat. Stern konkluderer på den baggrund, at en global handlingsplan mod klimaødelæggelser er øjeblikkeligt nødvendig.
        </p>

        <h3>ET MAGTINDEKS</h3>

        <p>
            Nordhaus-Stern-kontroversen viser tydeligt, at diskontering blot er en trosartikel, der tager afsæt i løse antagelser om fremtidige nettoindtægter og renter. Men den viser også, at der er en direkte korrelation mellem diskonteringsrente og nærsynethed; jo højere renten er, desto mere nærsynede bliver vi.
        </p>

        <p>
            Netop derfor benytter den offentlige sektor, der prioriterer almennyttige og langsigtede tiltag, typisk en forholdsvis lav diskonteringsrente. Sådan forholder det sig imidlertid ikke i den private sektor. En undersøgelse foretaget blandt mere end 2500 virksomheder viser, at de i gennemsnit benytter en diskonteringsrente på 16 pct. Det er højt. Meget højt.
        </p>

        <p>
            En diskonteringsrente på 16 pct. betyder i praksis, at det sjældent kan betale sig at investere i fremtiden; eventuelle afkast skal være høje og øjeblikkelige. I stedet for at investere i forskning, innovation og moderne produktionsfaciliteter, der gavner os alle, foretrækker mange virksomheder således at forgylde aktionærer.
        </p>

        <p>
            Allerede tilbage i 1980'erne havde to Harvard-professorer advaret os om konsekvenserne. De skrev således, at diskonteringsritualet havde foranlediget en systemisk underinvestering i fremtiden blandt amerikanske virksomheder, hvilket betød, at de sakkede agterud relativt til europæiske og asiatiske konkurrenter.
        </p>

        <p>
            I dag er religionen allestedsnærværende; på tværs af kontinenter og kulturer. Det betyder, at investeringer i forskning og udvikling på globalt plan stagnerer. Eller i hvert fald hæmmes. Selvom det jovist er dårligt for samfundet, er det ikke nødvendigvis dårligt for kapitalejere. Det er i hvert fald tesen i Bichler og Nitzan’s ‘Capital as Power’-teori, som vi også kom omkring i Kære læseren.
        </p>

        <p>
            Ifølge makkerparret handler kapitalisme hverken om at maksimere produktion eller økonomisk vækst, men om differentiel akkumulering, altså at øge sin magt og velstand i forhold til andre. Her er tiltag, der gavner produktion og konkurrence, ikke altid i kapitalejernes interesser. Tværtimod. De benytter i stedet såkaldt sabotage til at hæmme innovations- og produktionsprocesser. Det sker blandt andet gennem patenter, lobbyisme og virksomhedsfusioner, der konsoliderer virksomheders markedsmagt.
        </p>

        <p>
            I det akkumuleringsspil er virksomheders nettoindtægter et udtryk for magt og kontrol. Nettoindtægter skabes nemlig ikke kun gennem produktion, men også gennem eksklusion, hvor konkurrenter nægtes adgang til markeder, ressourcer og teknologi. Og hvor arbejdernes løn holdes nede.
        </p>

        <p>
            Gennem diskontering af fremtidige nettoindtægter bliver kapitalismens magtstrukturer dermed målbare; vi får et øjebliksbillede af, hvem der har magten. Aktiekurser er ét eksempel; de udtrykker virksomheders ret og evne til at producere, sabotere og akkumulere. I det lys bør vi se aktiemarkeder som et indeks over magt og kontrol. Og med de seneste års voldsomme aktiestigninger – sammenholdt med stagnerende lønninger – ser det altså ud til, at der sker en stadig større skævvridning i fordelingen af magt.
        </p>
        
        <div class="arrow-container">
            <a href="index.html" class="arrow-link">
                <span class="arrow left-arrow">←</span>
            </a>
            <a href="an-accounting-view-of-money.html" class="arrow-link">
                <span class="arrow right-arrow">→</span>
            </a>
        </div>        
         
         
       <!-- Comments Section -->
       <div class="comments-section">
        <form id="comment-form">
            <input type="text" id="name" placeholder="Your Name" required><br><br>
            <textarea id="comment" placeholder="Your Comment" rows="5" required></textarea><br><br>
            <button type="submit">Submit Comment</button>
        </form>
        <div id="comments-container"></div>
    </div>
</div>

<!-- JavaScript -->
<script>
    document.addEventListener("DOMContentLoaded", function () {
        const commentForm = document.getElementById('comment-form');
        const commentsContainer = document.getElementById('comments-container');

        function createComment(name, text) {
            const commentDiv = document.createElement('div');
            commentDiv.classList.add('comment-box');

            commentDiv.innerHTML = `
                <strong>${name}</strong>
                <p>${text}</p>
                <span class="reply-btn">Reply</span>
                <div class="reply-container"></div>
            `;

            commentDiv.querySelector('.reply-btn').onclick = function () {
                if (commentDiv.querySelector('.reply-form')) return;

                const replyForm = document.createElement('form');
                replyForm.classList.add('reply-form');
                replyForm.innerHTML = `
                    <input type="text" placeholder="Your Name" required><br><br>
                    <textarea placeholder="Your Reply" rows="3" required></textarea><br><br>
                    <button type="submit">Submit Reply</button>
                `;

                commentDiv.appendChild(replyForm);

                replyForm.onsubmit = function (e) {
                    e.preventDefault();
                    const replyName = replyForm.querySelector('input').value;
                    const replyText = replyForm.querySelector('textarea').value;

                    commentDiv.querySelector('.reply-container').appendChild(createComment(replyName, replyText));
                    replyForm.remove();
                };
            };

            return commentDiv;
        }

        commentForm.onsubmit = function (e) {
            e.preventDefault();
            const name = document.getElementById('name').value;
            const comment = document.getElementById('comment').value;

            commentsContainer.prepend(createComment(name, comment));
            commentForm.reset();
        };
    });
</script>
        
</body>
</html>
